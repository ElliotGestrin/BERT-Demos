En bonde från Stainsdrop, som ligger i Durham, gick en natt över en bro när en katt hoppade ut och ställde sig framför honom, såg honom rakt i ansiktet och sade:



"Johnny Reed, Johnny Reed!
Säg till fru Momfort
att Molly Dixon är död."


   Storligen förvånad vandrade bonden hem och återgav denna strof för sin hustru. Då rusade deras svarta katt upp sägande: "Är hon?" och försvann för alltid.



Engelsk folksaga. Översatt av Torsten Blomqvist. Ur Torsten Jungstedt, Stora Skräckboken, Rabén & Sjögren Bokförlag, Stockholm 1959. Illustrerad av Hans Arnold 